רכיבים דרמטיים:

### 1.אתגר:

•	אילו כישורים יידרשו כדי לשחק במשחק שלנו?

-	סקרנות, זיכרון, שימוש במקלדת למען התקדמות "הטיול" בפרשה, תגובה מהירה בהתאם למשימות שהשחקן יקבל, עמידה בזמנים, תחרותיות.
  
•	נניח שנרצה לאפשר לשחקן לבחור ידנית, בתחילת המשחק, בין שלוש רמות קושי שונות. מה בדיוק ישתנה במשחק שלנו בין רמה לרמה?(איזה עצמים/מאפיינים ישתנו?)

-	במשחק שלנו, פרשת השבוע, השחקן חווה, מטייל ומרגיש את הפרשה ומבצע משימות בהתאם להתפתחות הפרשה וצובר נק' בהתאם לביצוע משימותיו. אין שלבים ברורים במשחק שלנו וכל משחק = לפרשה ונפתח כל שבוע בהתאם לפרשה. נדאג שהמשימות יעלו כל פעם דרגת קושי בהתאם לדמויות החדשות או המצב החדש שנגלה בהתאם לפרשה. 

•	נניח שנרצה לשנות את רמת הקושי באופן דינמי לפי התקדמות השחקן. איך המשחק שלנו יזהה את רמת המיומנות של השחקן ויתאים את רמת הקושי בהתאם?

-	הרמת קושי עולה בהתאם להתקדמות העלילה כלומר לפי התקדמות השחקן בעלילה והיא קבועה מראש, כלומר הרמת קושי לא משתנה לפי רמת מיומנות השחקן.

### 2.זרימה:

•	איך תמקדו את תשומת הלב של השחקן במשחק ותמנעו הסחות דעת?

-	בתחתית צג המשחק כתוב במילים – אמירות בין דמויות, הסבר משימות, תוצאות, איזורים חדשים שאליהם השחקן הגיע.
  
•	איך תתנו לשחקן תחושה שהוא שולט במשחק ושהפעולות שלו משפיעות?

-	תהיה לשחקן יד חופשית בהליכה שלו במשחק. בסופו של דבר הוא יוכל להתקדם לפי העלילה כראוי או להתקדם ולדלג על מקומות/משימות אך בסופו של דבר הניקוד שלו ייפגע מזה. השחקן יקבל פידבק במידה והוא ממשיך לפי העלילה ולכן יקפיד על מנת לקבל פידבק חיובי ויידע שהפעולות שלו משפיעות על המשך העלילה. מאחר ואם יסטה מהדרך לא יסיים את הפרשה עם הפריטים/המסלול נכונים.
  
•	איך תתנו לשחקן משוב על הצלחה או כישלון?

- כאשר השחקן יצלח משימה הוא יקבל פידבק חיובי של כל הכבוד! או כל פידבק אחר. כאשר השחקן ייכשל במשימה הוא הוא יקבל פידבק מחזק ומעודד לנסות שוב!
 
### 3.שעשוע:
  
•	איך המשחק יאפשר לשחקן לעשות דברים נחמדים שאינם קשורים ישירות למטרת המשחק?

-	במעבר לסצנה חדשה יהיו דרכים נוספות לצבירת נקודות כגון : ייפתח לוח עם מס' אותיות בודדות וטיימר של 30 שני' ובה השחקן יצטרך להרכיב מהאותיות הנתונות מילה שקשורה לפרשה או משחק זיכרון קצר שבו יישאל על משהו שעבר עד כה בעלילה ותבדוק את הזיכרון הצילומי שלו. אלו שעשועים שאינם קשורים ישירות למשחק אך מוסיפים עניין, מאתגרים ועוד דרך לצבירת נק' בצורה לימודית בלי שהשחקן מבחין בכך.
  
•	לאיזה סוגי שחקנים (מבין הסוגים שלמדנו בשיעור, או סוגים אחרים) המשחק אמור להתאים?

-סוגי השחקנים שלהם המשחק אמור להתאים:

- התחרותי-משחק כדי להיות טוב יותר מאחרים כלומר שיסיים את העלילה מוקדם מחבריו ויצבור הכי הרבה נק'.
  
- הסייר- סקרן לגלות את העולם של אותה פרשה, לפגוש את הדמויות, מחפש הרפתקאות.
  
-ההישגי- כמו התחרותי משחק כדי להתקדם לרמות הישג הולכות וגדלות.

-ליצן- המשחק גם מתאים לשחקנים אשר לא לוקחים את המשחק ברצינות וסתם מתקדמים להם בעלילה בלי לצבור נק' , סיום משימות אבל המטרה עדיין תושג כי הם עדיין יחוו את הפרשה גם אם לא היה להם אכפת מהמשחק מלכתחילה.

•	מה אתם יכולים לעשות כדי שהמשחק יתאים לסוגי- שחקנים נוספים?

-	אנחנו יכולות להשקיע בעיצוב ברמה גבוהה ואז האמן יהיה עוד סוג שחקן שהמשחק יוכל להתאים לו.
  
-	אולי ניתן לשחקן יכולת לבחור רנדומלית את הפתח לסצנות הבאות בלי שהוא בעצמו יידע גם לאן הוא נכנס וכך סוג השחקן מספר הסיפורים – אשר אוהב לחיות בפנטזיה ודימיון / ליצור, גם יהיה מותאם למשחק.
  
### 4.רגשות:
 	
•	אילו רגשות אתם מצפים שהשחקן ירגיש תוך כדי משחק?

-	אנחנו מצפות שכל משחק יציף רגשות שונים אצל השחקן כי כל עלילה שונה מפרשה לפרשה חלקן מתארות סצנות מפחידות, מאתגרות, חלקן הגיוניות ולגיטימיות חלקן מציפות שמחה לאיד או התפעלות, או שמחה ואושר אמיתי. אנחנו מצפות שכל משחק יציף בשחקן את ההרגשה שלנו כשקראנו את הפרשה.
  
•	איך עיצוב המשחק שלכם יתרום ליצירת רגשות אלה?

- עיצוב המשחק יכול לזרז את חווית השחקן ו"לזרוק" אותו היישר לאותה תקופה דבר המחזק את ההרגשה החיה של השחקן כאילו הוא עצמו חי באותה תקופה מדוברת.
  
### 5.סיפור-רקע:
  
•	מהו הרקע העלילתי של המשחק – מה קרה לפני שהמשחק התחיל?

-	רקע העלילתי של המשחק הינו תזכורת מסוף הפרשה הקודמת אם זה פרשה בהמשכים. או פתיחת אותה פרשה במידה והיא מתחילה סיפור חדש. ואז בנק' מסוימת השחק משתלב עם העלילה וממשיך לטייל ולחוות את ההמשך.
  
•	איך תעבירו לשחקן את סיפור הרקע הזה?

- כפי שנאמר הנ"ל יהיה בתחתית צג המשחק מקום שבו יהיה כתוב דברים והשחקן יהיה מוכרח לעקוב.
  
### 6.דמויות:מי יהיו הדמויות במשחק?
  
•	דמויות מרכזיות – מי יהיה ה"גיבור" ומי ה"מתנגד" בעיקרי?

-	בכל פרשה ופרשה הדמויות משתנות בכל פרשה יש גיבור אחר וזה תמיד השחקן.לדוגמה, בספר בראשית 4 הפרשות האחרונות מתאורות את סיפור יוסף ואחיו ויוסף הוא הגיבור שלנו , כאשרר תפקיד המתנגד משתנה מפעם לפעם בהתחלה זה האחים שלו, ואז זה פרעה.
  
•	דמויות משניות – מי הן יהיו, ומה כל אחת תוסיף לחוויית השחקן?

-	הדמויות המשניות גם הן משתנות מפרשה לפרשה הן מוסיפות לחווית השחקן – את ההרגשה שהם באמת בעולם התנ"ך , הם אולי מכוונות להמשך הדרך. לדוג' – בפרשה שהזכרתי הנ"ל האחים הם הדמויות המשניות והם בעצם גרמו לכל הסיפור הזה להתגלגל בכך שקינאו כל כך ביוסף וניסו להיפטר ממנו וכאן יש עולם שלם לספר וללמוד ממנו.
  
•	איך הדמויות ישתנו במהלך המשחק?

-	הם ישתנו בהתאם לפרשה, בנראות, בגילם במעשיהם.
  
•	האם הדמויות יתנהגו באופן המזכיר "רצון חופשי"?

-	אם תהיה דמות אשר תתנהג כך כן, אך לרוב לא.
  
### 7. עלילה:
 	
•	איך תיראה הקשת הדרמטית של המשחק שלנו? – 

![גרף קשת דרמטית](https://github.com/game-devcourse/Parashat_Hashavua/assets/86705118/21d21ee1-d256-4868-93e3-1d782fe34735)


-	הקשת הדרמטית תהיה עלילת סיפורי התנ"ך- כלומר יהיו מס' עלילות בהתאם לפרשה ומי שמכיר יודעת שהפרשות מעניינות ומלאות דרמה.
  
•	מה תהיה העלילה, ואיך היא תשתנה בהתאם לקשת הדרמטית?

-	העלילה כבר אמרנו היא עלילה הידועה מראש – עלילת פרשת השבוע.
  
•	איך התנהגות השחקן תשפיע על התפתחות העלילה?

-  התפתחות השחקן היא הקובעת את המשך העלילה, האם השחקן ימלא את כל הצעדים וישלים את הפרשה או יאבד חלקים באמצע?
  
### 8.בניית עולם:

•	מה יהיה חוקי הטבע, הגיאוגרפיה, ההיסטוריה, הכלכלה, החברה והפוליטיקה בעולם שלנו?

-	הגיאוגרפיה תשתנה מכיוון שהן משתנות המון בפרשות ולכן העיצוב יהיה בהתאם, החברה משתנה גם היא בהתאם לפרשה – דמויות חדשות, מוות לדמויות קודמות, ילדים שנולדו.
  
•	איך השחקן ילמד להכיר את העולם הזה?

-	הוא יתחיל מהכיתוב המתאר את תחילת הפרשה וימשיך לפי ההוראות והתיאורים אשר ילוו אותו עד תום הפרשה.

